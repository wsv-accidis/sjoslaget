<h1>Vanliga frågor</h1>

<h3>När öppnar bokningen?</h3>

<p>
	Bokningen är öppen nu och det är bara att köra! Följ vår <a href="https://www.facebook.com/sjoslaget/">Facebook</a> så missar du inga uppdateringar.
</p>

<h3>När stänger bokningen?</h3>

<p>
	Det finns egentligen inget sista datum, det har hänt att folk har lyckats anmäla sig på terminalen. Avbokningar kan göras fram tills två veckor innan avgång.
	Ändringar, t ex att byta namn på en deltagare, går att göra online fram till någon dag innan Sjöslaget, därefter kan ändringar göras i terminalen ända fram till avgång.
</p>

<h3>Måste man vara studerande eller medlem i en studentförening för att åka?</h3>

<p>
	Nej - Sjöslaget riktar sig till högskole- och universitetsstudenter men egentligen får vem som helst åka med som fyllt 18 år. Naturligtvis hjälper det
	om du känner dig hemma och bekväm i studentvärlden!
</p>

<h3>Måste man ha overall eller b-frack på sig?</h3>

<p>
	Nej - det finns inget krav på ovve eller andra studentikosa plagg, men allting blir ju självklart lite roligare om man har den på sig!
</p>

<h3>Vad är det som avgör vilken tid man äter? Kan man önska en viss sittning?</h3>

<p>
	Tyvärr finns det inte utrymme för alla att äta samtidigt, då skulle vi köra en monstersittning klockan 13 (den tid som de flesta önskar). Vi försöker
	se till att de som bokar tillsammans får äta tillsammans men det är ett klurigt pussel. Du kan önska en viss sittning i samband med bokning.
</p>

<h3>Jag behöver specialkost, går det att ordna?</h3>

<p>
	Då lunchbuffén är just en buffé så brukar det gå att hitta något som passar nästan alla preferenser. Hovmästaren i buffén kan svara på frågor om vad
	maten innehåller. Om du vet med dig att du har allergier eller andra behov som kräver särskild hantering så
	<a [routerLink]="AboutRoutes.contact.toUrl()">hör av dig till oss</a>. I restaurangerna kan du fråga personalen om råd.
</p>

<h3>Jag sitter i rullstol, finns det anpassade hytter?</h3>

<p>
	Ja! Men inte jättemånga, det händer att de tar slut. <a [routerLink]="AboutRoutes.contact.toUrl()">Meddela oss</a> så tidigt som möjligt så löser vi det.
</p>

<h3>Vad behöver man ta med sig? Behövs pass?</h3>

<p>
	Om du är Svensk medborgare eller medborgare i ett Nordiskt land så räcker det med dig någon form av ID-handling, som kan vara ett pass.
	Medborgare i EU/EES-länder utanför Norden behöver ha pass eller nationellt ID-kort. För medborgare i länder utanför Norden eller EU/EES
	gäller särskilda regler. Om du är det minsta osäker så föreslår vi att <a href="https://www.tallinksilja.se/bra-att-veta/resehandlingar">läsa här
	om exakt vad som gäller.</a> I övrigt rekommenderar vi ombyteskläder, hygienartiklar och ett glatt humör!
	Observera dock att det inte är tillåtet att ta med egen alkohol.
</p>

<h3>Kommer taxfreen att vara öppen och sälja alkohol under hela kryssningen?</h3>

<p>
	Ni som var med förra året minns kanske välkomstpaketen som gav fyra öl för 110 kr. Efter långa, hårda förhandlingar har vi i år fått till en bättre
	lösning med Silja, taxfreen är återigen öppen på både ut- och hemresa vilket innebär att det återigen går att handla till ordinarie billiga priser
	och med ett större utbud. Istället för paketen har vi fått en begränsning på sex enheter (av öl, cider, lonki eller motsvarande) per person från
	taxfreen under utresan. I barer och restauranger finns ingen begränsning och inte heller i taxfreen under hemresan.
</p>

<h3>Får man dricka alkoholen från taxfreen var som helst på fartyget?</h3>

<p>
	Det som ingår i den begränsade mängden om sex enheter som du köper under utresan behöver du inte dricka i hytten utan det är fritt fram att ta med det dit
	du vill på fartyget.
</p>

<h3>Kan man få se låtlistorna till karaoken i förväg?</h3>

<p>
	Jajamen! <a href="https://drive.google.com/drive/folders/1hro38IOY215-VUqrcQTsFOXNF0BDd_gZ?usp=sharing">Du hittar listorna på svenska och engelska här.</a>
</p>

<h3>Får man ha med sig egen musikanläggning till hytten?</h3>

<p>
	Ja, det får du! Men håll volymen på en vettig nivå så att hyttgrannarna inte störs. Grundregeln är att om någon ber dig sänka så måste du göra det.
	Var även uppmärksam på att det ska vara tyst i alla hytter mellan kl 6-10 på morgonen.
</p>

<h3>Vilka är det som får medaljer på Sjöslaget?</h3>

<p>
	Den som åker sitt femte år på Sjöslaget får medalj i samband med karaoken på måndagen. I anmälan fyller man i antal åkta år, för medalj ska man alltså ha åkt
	fyra år (i år blir det femte). <a [routerLink]="AboutRoutes.contact.toUrl()">Kontakta oss</a> om du lyckats åka fler än fem år utan att få medalj eller om rätt
	antal åkta år inte kom med i anmälan.
</p>

<h3>Varför är vatten inte gratis i barerna?</h3>

<p>
	Det finns ingen lag som säger att vatten ska vara gratis och Silja har valt att ta betalt för det. Kranvattnet i hytten är dock fullt drickbart och
	där finns plastmuggar att dricka ur.
</p>

<h3>Varför är biljetten till Sjöslaget dyrare än att åka på kryssning i vanliga fall?</h3>

<p>
	Främst beror det på Siljas priser, på sin sajt lägger de ofta ut biljetter till extremt låga lockpriser som de inte vill erbjuda oss när
	vi bokar hela fartyget. Vilket för övrigt är en annan viktig aspekt - vi har båten nästan helt för oss själva vilket innebär att glada studenter
	kan roa sig utan att behöva oroa sig för att skrämma någon ömtålig barnfamilj, pensionärsgrupp eller skolklass. Vi får dispens från vissa
	av Siljas regler gällande exempelvis buller. Vanligtvis ingår ingen mat alls, vi har valt att lägga in buffén i biljetten för att alla ska kunna äta sig mätta.
	Artister/DJs, medaljer, märken och annan underhållning lägger också ett par kronor på priset.
</p>
