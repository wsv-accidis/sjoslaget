<h1>Regler ombord</h1>

<p>
	På Vårkryssen åker vi för att ha roligt i första hand, men det är självklart viktigt att vi följer vissa regler
	för att alla ska kunna ha kul samtidigt som vi tänker på säkerheten ombord!
</p>

<p>
	<strong>Alkohol ombord</strong>: Alkohol som inköpts ombord och förtärs i allmänna utrymmen kan förloras. Prova på nyheter och spännande drinkar i fartygets barer.
</p>

<p>
	<strong>Högtalare utanför hytterna:</strong> För att inte störa i onödan får inga högtalare eller annan dylik utrustning placeras utanför hytterna i korridorer, trapphus etc. Detta är också en säkerhetsfråga, då bråte utanför hytterna kan leda till
	livsfara i händelse av utrymning.
</p>

<p>
	<strong>Hyttfester och musik i hytterna:</strong> Hyttfester är roligt, men alla ska få chans att spela sin musik. Om andra gäster eller våra vakter ber dig sänka volymen, respektera detta.
</p>

<p>
	<strong>Tyst för vila mellan 06:00-10:00:</strong> Mellan 06-10 på morgonen skall det vara tyst i hytterna så att alla får en chans att vila inför morgondagen. Vill du festa, gå till Sailor's Pub på plan 7, där är det röj och volym så det räcker!
</p>

<p>
	<strong>Belysning, sprinklers m.m.:</strong> Lampor och sprinklers är nödvändiga för vår säkerhet. Det är absolut förbjudet att täcka över, skruva ur eller på annat sätt göra dylik utrustning obrukbar.
</p>

<p>
	<strong>Rökning endast i anvisade utrymmen:</strong> Rökning är endast tillåten i anvisade utrymmen, ej i hytterna eller på dansgolven. Vi vill speciellt uppmana till att inte röka på eller i närheten av dansgolven. Det har hänt att tända cigaretter
	förstört kläder. Även de allergiker som finns ombord uppskattar återhållsamhet. Samma regler gäller för e-cigaretter.
</p>

<p>
	<strong>Städa hytten före kl 16:00:</strong> Se till att du har packat och plockat upp i hytten senast två timmar innan ankomst till Stockholm, alltså kl 16:00, så att våra hyttstädare har en chans att hinna med sitt jobb innan nya gäster kommer
	ombord.
</p>

<p>
	<strong>Alla i hytten är ansvariga för att reglerna följs:</strong> Alla i en hytt är solidariskt ansvariga för vad som sker inuti och strax utanför hytten.
</p>

<p>
	<strong>Låt bli skadegörelse ombord:</strong> Detta borde väl vara självklart, men all skadegörelse ombord polisanmäls och medför ersättningsskyldighet. Håll båten intakt så vi kan använda den igen nästa år!
</p>

<p>
	<strong>Polisen väntar i följande hamn:</strong> Vid grova överträdelser av reglerna och ordningen ombord blir man strandsatt i närmaste hamn och överlämnad till polisen. Då får man på egen hand ordna och bekosta sin hemresa.
</p>

<p>
	Vänligen,<br/>
	Amiralen och personalen på Silja Line.
</p>
