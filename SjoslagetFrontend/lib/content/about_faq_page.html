<h1>Vanliga frågor</h1>

<h3>När öppnar bokningen?</h3>

<p>
	Bokningen brukar öppna framåt sommaren, flera månader innan själva kryssningen. Håll koll på vår sida på
	<a href="https://www.facebook.com/sjoslaget/">Facebook</a> så missar du det inte.
</p>

<h3>Måste man vara studerande eller medlem i en förening för att åka? Måste man ha ovve?</h3>

<p>
	Nej - Sjöslaget riktar sig till högskole- och universitetsstudenter men egentligen får vem som helst åka med som fyllt 18 år. Naturligtvis hjälper det
	om du känner dig hemma och bekväm i studentvärlden! Ovve är inget krav men många väljer att ha på sig den (allting är ju roligare med ovve).
</p>

<h3>Vad är det som avgör vilken tid man äter? Kan man önska en viss sittning?</h3>

<p>
	Tyvärr finns det inte utrymme för alla att äta samtidigt, då skulle vi köra en monstersittning klockan 13 (den tid som de flesta önskar). Vi försöker
	se till att de som bokar tillsammans får äta tillsammans men det är ett klurigt pussel. Du kan önska en viss sittning i samband med bokning.
</p>

<h3>Jag behöver specialkost, går det att ordna?</h3>

<p>
	Då lunchbuffén är just en buffé så brukar det gå att hitta något som passar nästan alla preferenser. Hovmästaren i buffén kan svara på frågor om vad
	maten innehåller. Om du vet med dig att du har allergier eller andra behov som kräver särskild hantering så maila <a href="mailto:info@sjoslaget.se">Amiralen</a>.
</p>

<h3>Jag sitter i rullstol, finns det anpassade hytter?</h3>

<p>
	Ja! Men inte jättemånga, det händer att de tar slut. Maila <a href="mailto:info@sjoslaget.se">Amiralen</a> så tidigt som möjligt så löser han det.
</p>

<h3>Vad behöver man ta med sig? Behövs pass?</h3>

<p>
	Det finns inget krav på pass, däremot måste du ha med dig giltig legitimation (som kan vara ett pass). I övrigt
	rekommenderar vi ombyteskläder, hygienartiklar och ett glatt humör! Observera dock att det inte är tillåtet att ta med egen alkohol.
</p>

<h3>Jag har hört att taxfreen inte kommer vara öppen...?</h3>

<p>
	Taxfreen kommer att vara öppen men på grund av nya regler från Silja Line så säljer den ingen alkohol under söndagkvällen. Dock går det att förbeställa alkohol
	(öl, cider eller lonki) som hämtas vid ombordstigning. Från måndag morgon säljer taxfreen alkohol som vanligt. Se vår Facebook för mer detajer.
</p>

<h3>Får man ha med sig egen musikanläggning till hytten?</h3>

<p>
	Ja, det får du! Men håll volymen på en vettig nivå så att hyttgrannarna inte störs. Grundregeln är att om någon ber dig sänka så måste du göra det.
	Var även uppmärksam på att det ska vara tyst i alla hytter mellan kl 6-10 på morgonen.
</p>

<h3>Vilka är det som får medaljer på Sjöslaget?</h3>

<p>
	Den som åker sitt femte år på Sjöslaget får medalj i samband med karaoken på måndagen. I anmälan fyller man i antal åkta år, för medalj ska man alltså ha åkt
	fyra år (i år blir det femte). Maila <a href="mailto:info@sjoslaget.se">Amiralen</a> om du lyckats åka fler än fem år utan att få medalj eller om rätt
	antal åkta år inte kom med i anmälan.
</p>

<h3>Varför är vatten inte gratis i barerna?</h3>

<p>
	Det finns ingen lag som säger att vatten ska vara gratis och Silja har valt att ta betalt för det. Kranvattnet i hytten är dock fullt drickbart och
	där finns plastmuggar att dricka ur.
</p>

<h3>Varför är biljetten till Sjöslaget dyrare än att åka på kryssning i vanliga fall?</h3>

<p>
	Främst beror det på tillgång och efterfrågan, på de flesta kryssningar är båten långt ifrån full, så Silja kan inte ta lika mycket betalt för hytterna.
	Dessutom ingår vanligtvis ingen mat alls, vi har valt att lägga in buffén i biljetten för att alla ska kunna äta sig mätta.
	Artister och annan underhållning lägger också ett par kronor på priset.
</p>
