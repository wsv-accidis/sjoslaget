<h1>Historik</h1>

<p>
	Sjöslaget startades av ett gäng pigga F.E.ST-are 1993 som med rätta tyckte det var skräp att föreningen
	inte hade något eget arrangemang att bjuda in sina vänner till.
</p>

<p>
	De första två åren gick Sjöslaget av stapeln på M/S Baltic Star som hade plats för lite drygt 300 personer.
	1995 flyttade arrangemanget över till M/S Silja Europa med plats för 650 resenärer, där det hölls till 1998 då M/S Rosella (Viking Line) fick överta nöjet.
	Året efter var man dock tillbaka på Silja Europa för att år 2000 flytta till det fartyg med plats för hela 1 700 personer som vi sedan huserade på till
	och med år 2007: M/S Silja Festival.
</p>

<p>
	1997 när Henric tog över som Sjöslagsamiral var det femårsjubileum och de första femårsmedaljerna delades ut. 2005 blev första året som någon
	åkte för 10:e gången... Cirka 40 personer per år gör sitt 5:e sjöslag och belönas traditionsenligt med medalj för den prestationen.
</p>

<p>
	2006 var det återigen dags att införa kryss 2 efter många försök och mycket trassel. Cirka 150 personer åkte på en uppskattad kryss 2 som då
	blev permanent och fick växa till sig. Det verkar behövas då det varje år var cirka 400 personer som inte fick plats på kryss 1.
</p>

<p>
	2008 gick vi över till ett större fartyg, Silja Galaxy, och därmed gick kryss 2 i graven igen. Det nya skeppet, som vi fortfarande använder
	oss av idag, rymmer över 2 200 vilda studenter och var sprillans nytt när vi började resa med det.
</p>

<p>
	2009 testade vi för första gången en vårkryssning, återigen ombord Silja Galaxy. Detta upprepades några gånger men traditionen upphörde 2012.
</p>

<p>
	2013 firade Sjöslaget 20 år vilket firades med Dubbelkryss. Ett år senare beslutade Henric att lämna över stafettpinnen efter att ha varit
	Sjöslagsamiral under 18 sjöslag.
</p>

<p>
	&quot;Livbojen&quot; (tidigare &quot;Flytvästen&quot;) är såväl namnet på, som priset i vår traditionsenliga karaoketävling.
	Vinnande förening får äran att husera Livbojen under ett år och sedan se till att den kommer hel och ren till Sjöslaget där de också får
	försvara äran i tävlingen. Denna går vanligtvis av stapeln efter sista sittningen, se programmet för detaljer.
</p>

<h2>Vinnande lag, Sjöslagscapsen</h2>

<p>
	2016 - CM & Ärke från NF & NKM<br />
	2015 - Dutch & Bitter från F.E.ST Pru<br />
	2014 - Dutch & Bitter från F.E.ST Pru<br />
	2013 - MadickN & Aspen Lovisa från MatNatSex, GU<br />
	2012 - Ribba & Klister från MdH<br />
	2011 - Ribba & Klister från MdH<br />
	2010 - Ribba & Klister från MdH<br />
	2009 - Mandor & Åke från QMISK<br />
	2008 - Dennis & Jejkan från F.E.ST Pru
</p>

<h2>Vinnande föreningar, Livbojen</h2>

<p>
	2016 - MD, Kemi, Stockholm<br />
	2015 - MD, Kemi, Stockholm<br />
	2014 - Y-sektionen, Linköping (Theo)<br />
	2013 - P.U.S.S, Stockholm<br />
	2012 - F.E.ST Pru, Stockholm<br/>
	2011 - SUS KM, Stockholm<br />
	2010 - CL, Stockholm<br />
	2009 - Sexet, Göteborg<br/>
	2008 - NF, Stockholm
</p>

<h2>Vinnande föreningar, Flytvästen</h2>

<p>
	2007 - NF, Stockholm<br />
	2006 - KTH Haninge (kryss 1), KTH CL (kryss 2), båda Stockholm<br/>
	2005 - KTH Elektro, Stockholm<br/>
	2004 - Mälekon, V-ås/E-tuna<br/>
	2003 - Standut, Östersund<br/>
	2002 - LÄS, Stockholm<br/>
	2001 - SUS, Stockholm<br/>
	2000 - LÄS, Stockholm<br/>
	1999 - DISK, Stockholm<br/>
	1998 - Hanken, SF<br/>
	1997 - KMH, Stockholm<br/>
	1996 - NF, Stockholm
</p>
