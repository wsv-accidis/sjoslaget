<h1>Integritetspolicy</h1>

<p>
	För att vi ska kunna arrangera Sjöslaget, Vårkryssen och andra evenemang behöver vi behandla en hel del personuppgifter.
	Den 25:e maj 2018 började EU:s nya regelverk <a href="https://en.wikipedia.org/wiki/General_Data_Protection_Regulation">GDPR</a>
	att gälla, vilket ger dig som konsument långtgående rättigheter i att få reda på och kontrollera hur dina personuppgifter hanteras.
</p>

<h2>Vilka personuppgifter samlar vi in och varför?</h2>

<p>
	Sjöslaget samlar in fullständigt namn, telefonnummer, e-postadress och IP-adress från den som ansvarar för bokningen. Dessa uppgifter
	behövs för att kunna komma i kontakt med den ansvariga med nödvändig information och frågor angående bokningen.
	IP-adressen samlas in för att skydda mot bedrägerier, bottar och andra försök att skada våra IT-system.
</p>

<p>
	Från den bokningsansvariga samlar vi in fullständiga namn, kön, födelsedatum, nationalitet, antal åkta år på Sjöslaget och grupptillhörighet
	på alla som ingår i bokningen. Namn, kön, födelsedatum och nationalitet samlar vi in för att dessa uppgifter krävs av våra samarbetspartners.
	Frågor om hur våra samarbetspartners hanterar personuppgifter riktas direkt till dem:
</p>

<ul>
	<li><a href="https://www.tallinksilja.se">Tallink Silja Line</a></li>
</ul>

<p>
	Vi delar inga personuppgifter med andra än våra samarbetspartners och inga uppgifter delas utöver det minimum som krävs för att kunna genomföra
	våra evenemang. Grupptillhörighet och antal åkta år samlas in i syfte att föra statistik och belöna dem som åkt många gånger.
</p>

<h2>Hur använder vi personuppgifter vi har samlat in?</h2>

<p>
	Vi lagrar personuppgifterna i en databas, lokaliserad inom Sverige, och delar dem vidare till våra samarbetspartners i den mån det
	krävs för att kunna genomföra våra evenemang. Vi samlar in statistik kring exempelvis könstillhörighet, grupptillhörighet,
	födelseår och antal deltagare på respektive evenemang, men denna statistik är utformad så att ingen personligt identifierbar
	information kvarstår.
</p>

<p>
	Vi sparar personuppgifterna så länge som krävs för att kunna genomföra våra evenemang och en kort tid efter evenemangets genomförande.
	Statistik från tidigare evenemang som inte innehåller någon personligt indentifierbar information kan vi spara hur länge som helst.
</p>

<h2>
	Hur kan jag se eller ändra uppgifterna som Sjöslaget har om mig?
</h2>

<p>
	Genom att logga in på en bokning med den bokningsreferens och PIN-kod som du fick då bokningen skapades kan du normalt se och ändra
	uppgifterna som finns lagrade om personerna som ingår i bokningen. Om du av någon anledning inte kan göra detta, exempelvis för att
	bokningen är stängd, eller om du är bokningsansvarig, <a [routerLink]="ContentRoutes.contact.toUrl()">kontakta oss</a> så hjälper vi dig.
</p>

<h2>
	Hur kan jag ta bort uppgifterna som Sjöslaget har om mig?
</h2>

<p>
	Om dina uppgifter finns på en bokning, be den som är bokningsansvarig att gå in och ta bort dig från bokningen - klart! Vi lagrar
	inte uppgifter om vilka som tagits bort från bokningar. Om du är bokningsansvarig och vill ta bort dig själv, eller hela bokningen,
	<a [routerLink]="ContentRoutes.contact.toUrl()">kontakta oss</a> så hjälper vi dig.
</p>

<h2>
	Lagrar Sjöslaget några data i min webbläsare?
</h2>

<p>
	Sjöslaget lagrar inga personligt identifierbara data i cookies eller andra funktioner i din webbläsare om du inte först gett
	tillstånd för det. När du är inloggad i bokningssystemet lagras tillfälligt en digital identifierare för denna inloggning i din webbläsare.
	Denna data är nödvändig för bokningssystemets funktion men kan inte användas av andra än Sjöslaget för att identifiera dig.
</p>

<h2>
	Hur gör jag om jag vill veta mer?
</h2>

<p>
	Om du har frågor som inte täcks in av den här sidan kan du <a [routerLink]="ContentRoutes.contact.toUrl()">kontakta Sjöslaget</a> för att få kontakt
	med vår DPO (Data Protection Officer). Vi besvarar normalt alla förfrågningar skyndsamt.
</p>
