<h1>Vanliga frågor</h1>

<h3>När öppnar bokningen?</h3>

<p>
	Bokningen öppnar snart! Håll koll på vår sida på <a href="https://www.facebook.com/sjoslaget/">Facebook</a> så missar du det inte.
</p>

<h3>Måste man vara studerande eller medlem i en förening för att åka? Måste man ha ovve?</h3>

<p>
	Nej - Vårkryssen riktar sig till högskole- och universitetsstudenter men egentligen får vem som helst åka med som fyllt 18 år. Naturligtvis hjälper det
	om du känner dig hemma och bekväm i studentvärlden! Ovve är inget krav men många väljer att ha på sig den (allting är ju roligare med ovve).
</p>

<h3>Jag behöver specialkost, går det att ordna?</h3>

<p>
	Då buffén är just en buffé så brukar det gå att hitta något som passar nästan alla preferenser. Hovmästaren i buffén kan svara på frågor om vad
	maten innehåller. Om du vet med dig att du har allergier eller andra behov som kräver särskild hantering så maila
	<a href="mailto:info@sjoslaget.se">Sjöslagsgruppen</a>. I restaurangerna kan du fråga personalen om råd.
</p>

<h3>Jag sitter i rullstol, finns det anpassade hytter?</h3>

<p>
	Ja! Men inte jättemånga, det händer att de tar slut. Maila <a href="mailto:info@sjoslaget.se">Sjöslagsgruppen</a> så tidigt som möjligt så löser vi det.
</p>

<h3>Vad behöver man ta med sig? Behövs pass?</h3>

<p>
	Du behöver ha med dig pass eller nationellt ID-kort. För medborgare i länder utanför Norden eller EU/EES gäller särskilda regler.
	Om du är det minsta osäker så föreslår vi att <a href="https://www.tallinksilja.se/bra-att-veta/resehandlingar">läsa här om exakt vad som gäller.</a>
	I övrigt rekommenderar vi ombyteskläder, hygienartiklar och ett glatt humör! Observera dock att det inte är tillåtet att ta med egen alkohol.
</p>

<h3>Jag har hört att taxfreen inte kommer vara öppen...?</h3>

<p>
	Taxfreen kommer att vara öppen - fast egentligen är det snarare en Lettisk affär, som säljer alkohol - utan de begränsningar som drabbat
	många andra kryssningar. Alkoholförsäljningen är öppen som vanligt hela kryssningen, förutom ett par timmar då vi lämnar svenskt vatten.
</p>

<h3>Finns det något minsta antal som måste boka för att kryssningen ska bli av?</h3>

<p>
	Nej! Självklart vore det inte riktigt samma sak med 50 personer som med 500 - men kryssningen blir av oavsett och vi har historiskt sett
	aldrig haft några större problem med att för få vill åka med.
</p>

<h3>Får man ha med sig egen musikanläggning till hytten?</h3>

<p>
	Ja, det får du! Men håll volymen på en vettig nivå så att hyttgrannarna inte störs. Grundregeln är att om någon ber dig sänka så måste du göra det.
	Var även uppmärksam på att det ska vara tyst i alla hytter mellan kl 6-10 på morgonen.
</p>

<h3>Vilka är det som får medaljer på Vårkryssen?</h3>

<p>
	ALLA!
</p>

<h3>Varför är vatten inte gratis i barerna?</h3>

<p>
	Det finns ingen lag som säger att vatten ska vara gratis och Silja har valt att ta betalt för det. Kranvattnet i hytten är dock fullt drickbart och
	där finns plastmuggar att dricka ur.
</p>

<h3>Varför är biljetten till Vårkryssen dyrare än att åka på kryssning i vanliga fall?</h3>

<p>
	Främst beror det på Siljas priser, på sin sajt lägger de ofta ut biljetter till extremt låga lockpriser som de inte vill erbjuda oss när
	vi bokar hela fartyget. Vilket för övrigt är en annan viktig aspekt - vi har båten nästan helt för oss själva vilket innebär att glada studenter
	kan roa sig utan att behöva oroa sig för att skrämma någon ömtålig barnfamilj, pensionärsgrupp eller skolklass. Vi får dispens från vissa
	av Siljas regler gällande exempelvis buller. Underhållning, medaljer och sånt lägger också på ett par kronor på priset.
</p>
