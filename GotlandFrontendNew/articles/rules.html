<h1>Regler på AG</h1>

<p>
	Låt oss tala klarspråk - vi älskar fest, men vi drar en gräns vid festligheterna där människor far illa eller någonting går sönder. För att vi
	ska ha en sportslig chans att hålla AG någorlunda civiliserat och få förtroendet att göra om det fler gånger så har vi en lista med förhållningsregler.
</p>

<ul>
	<li>
		På Absolut Gotland gäller en nolltolerans mot våld, kränkningar, övergrepp och skadegörelse. Skulle vi märka att någon inte visar sina
		medmänniskor nödvändig respekt eller medvetet orsakar skador kommer denne att bli avvisad ifrån anläggningen samt fortsättningsvis inte
		vara välkommen till AG. Denne har heller ingen rätt till återbetalning av biljettpriset.
	</li>

	<li>
		Alla deltagare måste bära deltagararmband. Armbandet får inte flyttas mellan personer eller överlåtas. Den som endast har dagsbiljett
		utan boendeplats får inte övernatta och får inte vistas på området mellan kl 04:00-08:00. Går armbandet sönder, kontakta arrangörerna.
	</li>

	<li>
		Medhavd alkohol får förtäras på hela området, utom inne på restaurangen och Festområdet där serveringstillstånd gäller. På Festområdet
		får endast alkoholdrycker som går att köpa på plats förtäras. Dessa får inte heller tas med ut på övriga området.
	</li>

	<li>
		Boendet ska återlämnas städat enligt städinstruktionen, utan skador. Möbler och annan utrustning som fanns vid evenemangets början, ex.
		tallrikar och bestick, får ej saknas. Saknad utrustning innebär betalningsskyldighet! Skulle en olycka ske, eller något gå sönder under
		evenemanget, kontakta arrangörerna.
	</li>

	<li>
		Bokningsansvarig ska vara nåbar på det telefonnummer som angavs vid anmälan. Bokningsansvarig ska vara närvarande vid städavsyning.
	</li>

	<li>
		Du som är bokningsansvarig är ytterst ansvarig för om skador skulle uppstå på boendet. Det innebär att du blir betalningsskyldig om
		skador eller skadegörelse upptäcks under eller efter AG. Ta hand om era stugor och varandra! Skulle en olycka ske,
		kontakta arrangörerna så hjälper vi er.
	</li>

	<li>
		Rökning är förbjuden inomhus i samtliga boenden och lokaler. Detta gäller även vaporizers/e-cigg, vattenpipor och liknande.
	</li>

	<li>
		Egna musikanläggningar är tillåtna på området, men nattetid (22:00-06:00) får hög musik inte spelas i eller vid boenden på grund
		av bullerbegränsningar; det ska gå att sova för den som så önskar. Festområdet och stranden omfattas inte av denna begränsning.
	</li>

	<li>
		Större sammankomster inomhus som riskerar att leda till skador på boendet eller möblemang är inte tillåtna. Festa med fördel
		utomhus eller ännu hellre, på Festområdet!
	</li>

	<li>
		Väktare kommer att promenera runt på området. Deras jobb är att se till att varken människor eller egendom kommer till skada.
		Du kan prata med dem om du behöver hjälp, eller ta kontakt med arrangörerna.
	</li>

	<li>
		Instruktioner som rör evenemanget från personal på Kneippbyn, arrangörer eller väktare ska efterföljas. Följs inte
		ordningsreglerna äger Sjöslaget, ordningsvakter samt Kneippbyn rätt att förflytta gäster inom området för att
		ordningen skall följas och i sista hand efter varning avvisa gäster från anläggningen.
	</li>
</ul>

<p>
	Skulle något av detta vara otydligt så kolla våra <a href="faq">vanliga frågor</a> eller
	<a href="contact">hör av dig</a>!
</p>
