<h1>
	Den 9:e maj är Absolut Gotland tillbaka!
</h1>

<p>
	Den varma sommaren 2017 inledde Rindi och (Sj)öslagsgruppen ett samarbete för att starta upp Absolut Gotland på nytt. Det tog marginellt längre tid än vi hade tänkt oss,
	men nu kan vi äntligen berätta det som så många har väntat på - legenden är tillbaka! Ett AG som är lika välkomnande för dig som varit med förr som för dig som åker första
	gången. Som kombinerar det bästa av AG med nyheter som gör festen ännu bättre. Är det okej om vi kallar det för Absolut Gotland 2.0?
</p>

<p>
	Vi kommer släppa info om allt nytt under tiden fram tills bokningen öppnar men här kommer ett axplock:
</p>

<ul>
	<li>Ont om plats? Inte nu längre! Kneippbyn har byggt ut och renoverat sen sist och därför kan vi erbjuda <strong>fler stugor av högre standard</strong> än något tidigare AG.</li>
	<li>Ingen lust att köa på Systembolaget? Vi har ett alternativ. <strong>Öl och cider till studentpriser</strong> i Kneippbyn, öppet till långt efter läggdags.</li>
	<li>Chilla i gräset eller på terrassen är helt ok. Men vi fixar <strong>aktiviteter och tävlingar</strong> så att du som inte vill slacka alltid kan hitta något att göra.</li>
	<li>Ett <strong>nytt bokningssystem</strong> ger dig svar snabbt om du fått plats och kösystemet har blivit rättvisare. Varje bokning begränsas till 20 personer, som tidigare.</li>
	<li>Vi har vidtagit åtgärder för att stärka säkerheten och tryggheten så att <strong>ingen ska fara illa på AG</strong> och festen ska leva kvar i många år framöver.</li>
</ul>

<p>
	Om du har frågor om AG 2019 så ta gärna kontakt med oss via <a href="https://www.facebook.com/absolutgotland/">Facebook</a> eller skicka <a href="mailto:info@absolutgotland.se">e-post</a>!
</p>

<p>
	Kramar // Rindi ♥ Öslagsgruppen
</p>

<iframe class="facebook-box" scrolling="no" src="static/facebook-box.html"></iframe>
