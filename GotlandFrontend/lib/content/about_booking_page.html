<h1>Hur bokningen går till</h1>

<p>
	En bokning till AG kallas för ett <strong>lag</strong> och har en kontaktperson som kallas
	<strong>lagledare</strong>. Ett lag kan bestå av en enda person, men som mest 20 personer. Eftersom vi alltid får
	många fler bokningar till AG än vad det finns platser, sker ett slags lottning där ni har större chans att få
	plats ju snabbare ni bokar.
</p>

<h2>
	Lagledarens uppgift
</h2>

<p>
	Lagledaren ansvarar för att samla in uppgifter och pengar från alla i laget. Lagledaren är också den som ytterst
	ansvarar för att hela laget följer de <a [routerLink]="AboutRoutes.rules.toUrl()">regler som gäller</a>, och att
	boendet som laget hyr under vistelsen lämnas tillbaka städat och välbehållet.
</p>

<p>
	Lagledaren behöver samla in följande information:
</p>

<ul>
	<li>Lagledarens namn, telefonnummer och e-postadress där vi kan nå denne.</li>
	<li>Hur många det är i laget. Max 20 personer, flera lag kan dock ha samma lagledare.</li>
	<li>För varje deltagare: För- och efternamn, kön (ej obligatoriskt), födelsedatum, kostpreferens, typ av boende
		(minsta, högsta, helst).</li>
</ul>

<p>
	Det finns två alternativ för mat, antingen kött eller vegansk kost. Båda alternativen är <strong>fria från gluten,
	laktos, nötter och fläskkött.</strong> Deltagare som har ytterligare medicinska behov av specialkost måste
	<a href="mailto:info@absolutgotland.se">kontakta</a> oss.
</p>

<p>
	Det är lagledaren som ska hämta ut nycklarna till boendet vid incheckning. Se därför till att lagledaren är bland
	de första i laget som anländer, om ni inte alla reser tillsammans.
	<a href="mailto:info@absolutgotland.se">Kontakta</a> oss om ni behöver byta lagledare.
</p>

<h2>
	Val av boende
</h2>

<p>
	De olika <a [routerLink]="ContentRoutes.pricing.toUrl()">boenden</a> som finns är indelade i kategorierna 0-5, där
	högre siffra innebär dyrare och lyxigare boende. Vid bokningen anger ni minsta, högsta och önskad nivå. Varje
	deltagare kan ha olika preferenser, men <strong>för högsta chans att få plats bör ni vara så flexibla som
	möjligt</strong> och alla deltagare bör ha samma preferenser.
</p>

<p>
	När ni skickat in alla uppgifter sker en matchning där vi försöker passa in allas önskemål mot de boenden
	som finns tillgängliga. Lagledaren får en bekräftelse per e-post om laget har fått plats. Därefter kan ni inte
	längre själva göra ändringar i bokningen.
</p>

<p>
	Vi försöker i möjligaste mån se till att varje lag får sitt eget boende, men i vissa fall kan det bli nödvändigt
	att dela för att så många som möjligt ska få plats. Särskilda önskemål kring boende ordnar vi efter bästa förmåga.
</p>

<h2>
	Nedräkning till bokningsstart
</h2>

<p>
	På <a [routerLink]="ContentRoutes.booking.toUrl()">bokningssidan</a> kan du se när bokningen öppnar. När det börjar
	närma sig kan lagledaren genom att fylla i sina uppgifter öppna <strong>nedräkningen</strong> - så fort denna når
	noll visas en länk som det är viktigt att <strong>klicka på så fort som möjligt</strong>. Ju snabbare klick, desto
	högre prioritet har er bokning.
</p>

<p>
	När lagledaren gjort detta visas ett formulär där alla deltagares uppgifter ska fyllas i. Ni bör fylla i detta så
	fort som möjligt men hur lång tid det tar påverkar inte köplatsen. Lag som inte fyllt i uppgifter kan dock hoppas
	över när matchningen av boenden väl påbörjas, vilket normalt sker några timmar efter bokningsstart.
</p>

<p>
	Lagledaren får ett e-mail med <strong>bokningsreferens</strong> och <strong>PIN-kod</strong>. Spara dessa!
	Vid incheckning är det bokningsreferensen som lagledaren ska känna till och uppgifterna behövs även för att logga
	in och se status på bokningen.
</p>

<p>
	Får laget inte plats hamnar det automatiskt på väntelistan och vi kontaktar då lagledaren om det skulle bli
	platser	lediga.
</p>

<h2>
	Ändringar och avbokningar
</h2>

<p>
	Om någon deltagare inte längre kan åka så är det i första hand upp till laget att själva hitta en ersättare. Om ni
	behöver byta deltagare eller lagledare, <a href="mailto:info@absolutgotland.se">kontakta</a> oss så hjälper vi
	till, efter det att bokningen har låsts.
</p>

<p>
	Om laget inte själva kan hitta en ersättare så kan vi fråga bland de som står på väntelistan. Skulle detta inte
	heller lyckas, tillhör platsen fortfarande och ska betalas av laget som bokade den från början.
	<strong>Återbetalning av biljetter sker alltså normalt inte.</strong> Sista datum för alla typer av ändringar är
	en vecka innan AG.
</p>

<p>
	Camping (nivå 0) är möjligt att avboka med återbetalning fram till en vecka innan AG. Dagbiljetter (se nedan) kan
	avbokas med återbetalning fram till och med dagen innan AG.
</p>

<h2>
	Betalning
</h2>

<p>
	När lagledaren fått bekräftelsen om att laget fått platser på AG ska betalning ske så snart som möjligt, men absolut
	senast den sista dagen i månaden då bokningen öppnar. Betala helst hela bokningen i en enda överföring. Lagledaren
	kan se om betalningen är mottagen genom att logga in med bokningsreferens och PIN-kod. Det tar oftast några dagar
	efter betalning innan den syns där. Det skickas inte ut något mail som bekräftar att betalningen tagit emot.
</p>

<p>
	Betalning ska ske till <strong>Bankgiro 299-5272</strong> med mottagare <strong>HZ Event & Consulting AB</strong>.
	På inbetalningen ska anges <strong>bokningsreferens</strong> och <strong>kontaktpersonens namn</strong>.
</p>

<p>
	Vid utebliven betalning kommer vi i första hand försöka ta kontakt med lagledaren. Lyckas inte detta, kommer
	bokningen att tas bort och platserna tillfalla något annat lag.
</p>

<h2>
	Resa till Kneippbyn
</h2>

<p>
	När du har fått en bekräftelsen är det viktigt att också boka resan så fort som möjligt. Du kan boka båtbiljett med
	<a href="https://www.destinationgotland.se/">Destination Gotland</a> eller flygbiljett med antingen <a href="https://www.flygbra.se/destinationer/visby/">BRA</a>
	eller <a href="https://www.sas.se/resmal/sverige/visby/">SAS</a>. Eller inte alls - om du har den stora förmånen att
	redan bo på Gotland!
</p>

<p>
	På sidan med <a [routerLink]="AboutRoutes.program.toUrl()">programmet</a> kommer vi att lista rekommenderade
	avgångar som passar bra med när AG öppnar på torsdagen, samt efter städningen på söndag. Vi kommer även att posta
	praktisk info kring resor på vår <a href="https://www.facebook.com/absolutgotland/">Facebooksida</a>.
</p>

<p>
	För dig som väljer att komma med bil finns det gratis parkering vid Kneippbyn och laddstolpar för elbil.
</p>

<h2>
	Dagbiljetter
</h2>

<p>
	För dig som inte behöver något boende på Kneippbyn finns det <strong>dagbiljetter</strong> att köpa. De flesta som
	köper dagbiljett bor på Gotland men det enda viktiga är att ha ett boende utanför Kneippbyn, då man inte får vistas
	på området mellan kl 04:00-08:00. Frukost ingår inte för den som har dagbiljett, men i övrigt är det ingen
	skillnad.
</p>

<p>
	Dagbiljetter betalas via Swish eller Bankgiro direkt vid bokning. Medlemmar i
	<a href="https://www.rindi.com/">Gotlands Studentkår Rindi</a> får ett billigare biljettpris.
</p>

<p>
	Det går att köpa dagbiljetter när som helst, även under själva AG, genom att besöka Stabstugan. Observera dock att
	de kan ta slut. Dagbiljetter kan avbokas med återbetalning fram till och med dagen innan AG öppnar.
</p>

<h2>
	Överlåtelse och vidareförsäljning av biljetter
</h2>

<p>
	Det är tillåtet att överlåta sin biljett till någon annan, läs ovan under rubriken Ändringar. Det är dock inte
	tillåtet att reservera platser i syfte att sälja dessa vidare eller att lägga in felaktiga namn i en bokning.
	Vid överlåtelse är det den som överlåter biljetten som ska ta emot betalning direkt av den som tar över den. Skulle
	betalningen utebli av någon anledning, tillhör biljetten fortfarande den tidigare ägaren.
</p>

<p>
	<a href="mailto:info@absolutgotland.se">Kontakta</a> oss alltid i samband med överlåtelse av biljetter så ska vi
	försöka hjälpa till så gott det går. Observera dock att biljetter inte återbetalas (undantaget camping och
	dagbiljetter).
</p>
