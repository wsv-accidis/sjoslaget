<h1>Hur bokningen går till</h1>

<p>
	Bokning sker via den här webbplatsen och du anmäler ditt lag om mellan 1 och 20 personer. Du som bokar är lagledare tillika
	<strong>kontaktperson</strong> och ansvarar för att samla ihop personuppgifter och pengar från alla deltagare. Du ansvarar
	även för att det boende ni hyr under vistelsen lämnas tillbaka städat och välbehållet. Vi försöker se till att alla lag får egna
	boenden, men för att så många som möjligt ska få plats kan det bli nödvändigt att dela.
</p>

<p>
	Du som lagledare kommer att behöva följande information:
</p>

<ul>
	<li>Namn, telefonnummer och e-postadress till dig själv där vi kan nå dig.</li>
	<li>Hur många ni är i laget. Max 20 per lag, men det går utmärkt att anmäla flera lag.</li>
	<li>För varje deltagare: För- och efternamn, kön (ej obligatoriskt), födelsedatum, kostpreferens, typ av boende (minsta, högsta, helst).</li>
</ul>

<p>
	Det finns två alternativ för mat, antingen kött eller vegansk kost. Båda alternativen är fria från gluten, laktos, nötter och fläskkött.
	Deltagare som har ytterligare medicinska behov av specialkost ska <a href="mailto:info@absolutgotland.se">skicka e-post</a> till oss.
</p>

<p>
	Eftersom vi vet att biljetterna till AG brukar ta slut väldigt fort sker ett slags lottning. Innan bokningen öppnat visas en
	<strong>nedräkning</strong> på bokningssidan. När nedräkningen når noll visas en länk - ju snabbare du klickar på länken, desto
	högre upp hamnar du i bokningskön. Du får veta din köplats direkt och kan sedan i lugn och ro fylla i uppgifterna på alla
	deltagare i ditt lag.
</p>

<p>
	Kort därefter sker en matchning där vi matchar alla lag mot de boenden som finns tillgängliga och sedan
	får du besked om resultatet per mail. När matchningen är klar kan du inte längre göra ändringar i din bokning själv.
</p>

<p>
	På sidan <a [routerLink]="ContentRoutes.pricing.toUrl()">Priser</a> kan du läsa mer om vilka typer av boenden som finns.
	Varje deltagare kan välja en lägsta- och högstanivå. Eftersom vi (och ni) helst håller ihop lagen är det bäst och enklast
	om så många som möjligt i laget har samma preferenser kring boende.
</p>

<p>
	För att <strong>öka dina chanser</strong> att få plats bör du vara så flexibel som möjligt kring boende. Det kan bli ströplatser
	över i olika stugor - ange vid bokning om du kan tänka dig att dela stuga med ett annat lag!
</p>

<h2>
	Resor
</h2>

<p>
	När du har fått en bekräftelsen är det viktigt att också boka resan så fort som möjligt. Du kan boka båtbiljett med
	<a href="https://www.destinationgotland.se/">Destination Gotland</a> eller flygbiljett med antingen	<a href="https://www.flygbra.se/destinationer/visby/">BRA</a>
	eller <a href="https://www.sas.se/resmal/sverige/visby/">SAS</a>. Eller inte alls - om du har den stora förmånen att
	redan bo på Gotland!
</p>

<p>
	På sidan med <a [routerLink]="AboutRoutes.program.toUrl()">Program och datum</a> kommer vi att lista rekommenderade
	avgångar som passar bra med när AG öppnar på torsdagen, samt efter städningen på söndag. Vi kommer även att posta
	praktisk info kring resor på vår <a href="https://www.facebook.com/absolutgotland/">Facebooksida</a>.
</p>

<p>
	För dig som väljer att komma med bil finns gott om parkering vid Kneippbyn.
</p>

<h2>
	Betalning och ändringar/avbokning
</h2>

<p>
	Så fort bokningen är gjord får du en <strong>bokningsreferens</strong> och <strong>PIN-kod</strong> som du kan använda
	för att öppna din bokning på nytt. Inom tre timmar från att bokningen öppnat kan du själv göra ändringar och lägga till/ta bort
	deltagare. Därefter låses bokningarna för ändringar tills dess boendena är tilldelade.
</p>

<p>
	När ditt lag har fått boenden får lagledaren ett mail och kan se de tilldelade stugorna eller campingplatsen genom
	att logga in med bokingsreferens och PIN-kod. Det går nu att göra ändringar genom att <a [routerLink]="ContentRoutes.contact.toUrl()">kontakta oss</a>
	och berätta vad som behöver ändras. <strong>Betalning</strong> ska ske så snart som möjligt efter tilldelning.
</p>

<p>
	Betalning ska ske till <strong>Bankgiro 299-5272</strong> med mottagare <strong>HZ Event & Consulting AB</strong>.
	På inbetalningen ska anges <strong>bokningsreferens</strong> och <strong>kontaktpersonens namn</strong>.
	Du måste inte betala hela bokningen på en gång, det går att delbetala. Du får inget mail som
	bekräftar mottagen betalning, utan det ser du genom att logga in i bokningen.
</p>

<p>
	Det går att byta deltagare i befintliga bokningar ända fram till evenemangets början men om enstaka personer i en bokning vill
	avboka ankommer det i första hand på lagledaren att själv hitta en ersättare. I andra hand har vi en kölista på personer som
	väntar på plats, så om laget kan acceptera att dela med andra kan vi hjälpa till att fylla upp eventuella ströplatser. Hör
	av oss vid behov! Camping är undantaget där vi kan ta emot avbokningar utan krav på ersättare ända fram till sista betalningsdatum.
</p>
