<h1>Hur bokningen går till</h1>

<p>
	Bokning sker via den här webbplatsen (du som bokat AG förr kanske har minnen av att fylla i Excel-dokument - glöm dem!) och bokningen
	sker i lag om mellan 1 och 20 personer. Du som bokar är lagledare tillika <strong>kontaktperson</strong> och ansvarar för att
	samla ihop personuppgifter och pengar från alla deltagare. Du ansvarar även för att det boende ni hyr under vistelsen lämnas
	tillbaka städat och välbehållet.
</p>

<p>
	Du som lagledare kommer att behöva följande information:
</p>

<ul>
	<li>Namn, telefonnummer och e-postadress till dig själv där vi kan nå dig.</li>
	<li>Hur många ni är i laget. Max 20 per lag, men det går utmärkt att anmäla flera lag.</li>
	<li>För varje deltagare: För- och efternamn, kön, födelsedatum, typ av boende (minsta, högsta, helst).</li>
	<li>Särskilda önskemål som till exempel specialkost.</li>
</ul>

<p>
	Eftersom vi vet att biljetterna till AG brukar ta slut väldigt fort sker ett slags lottning. Innan bokningen öppnat visas en
	<strong>nedräkning</strong> på bokningssidan. När nedräkningen når noll visas en länk - ju snabbare du klickar på länken, desto
	högre upp hamnar du i bokningskön. Du får veta din köplats direkt och kan sedan i lugn och ro fylla i uppgifterna på alla
	deltagare i ditt lag.
</p>

<p>
	Kort därefter sker en matchning där vi matchar alla lag mot de boenden som finns tillgängliga och sedan
	får du besked om resultatet per mail. När matchningen är klar kan du inte längre göra ändringar i din bokning själv.
</p>

<p>
	På sidan <a [routerLink]="ContentRoutes.pricing.toUrl()">Priser</a> kan du läsa mer om vilka typer av boenden som finns.
	Varje deltagare kan välja en lägsta- och högstanivå. Eftersom vi (och ni) helst håller ihop lagen är det bäst och enklast
	om så många som möjligt i laget har samma preferenser kring boende.
</p>

<p>
	För att <strong>öka dina chanser</strong> att få plats bör du vara så flexibel som möjligt kring boende. Det kan bli ströplatser
	över i olika stugor - ange vid bokning om du kan tänka dig att dela stuga med ett annat lag!
</p>

<h2>
	Resor
</h2>

<p>
	När du har fått en bekräftelsen är det viktigt att också boka resan så fort som möjligt. Du kan boka båtbiljett
	med <a href="https://www.destinationgotland.se/">Destination Gotland</a> eller flygbiljett med antingen <a href="https://braathens.flygbra.se/">Braathens</a>
	eller <a href="https://www.sas.se/resmal/sverige/visby/">SAS</a>. Eller inte alls - om du har den stora förmånen att
	redan bo på Gotland!
</p>

<p>
	På sidan med <a [routerLink]="AboutRoutes.program.toUrl()">Program och datum</a> kommer vi att lista rekommenderade
	avgångar som passar bra med när AG öppnar på torsdagen, samt efter städningen på söndag. Vi kommer även att posta
	praktisk info kring resor på vår <a href="https://www.facebook.com/absolutgotland/">Facebooksida</a>.
</p>

<h2>
	Betalning och ändringar
</h2>

<p>
	Så fort bokningen är gjord får du en <strong>bokningsreferens</strong> och <strong>PIN-kod</strong> som du kan använda
	för att titta på bokningen och se dess status. Du kan inte själv göra ändringar i din bokning men du kan
	<a [routerLink]="ContentRoutes.contact.toUrl()">kontakta oss</a> om du vill ändra någonting.
</p>

<p>
	När bokningen är bekräftad (du får mail som bekräftar att ditt lag fick plats) ska bokningen betalas så snart som möjligt.
	Betalning ska ske till <strong>Bankgiro 299-5272</strong> med mottagare <strong>OMO Media AB</strong>.
	På inbetalningen ska anges <strong>bokningsreferens</strong> och <strong>kontaktpersonens namn</strong>.
	Du måste inte betala hela bokningen på en gång, det går att delbetala. Du får inget mail som
	bekräftar mottagen betalning, utan det ser du genom att logga in i bokningen.
</p>
