<h1>Regler på AG</h1>

<p>
	Låt oss tala klarspråk - när man festar så festar man, och då festar man rejält. Men vi drar en gräns där människor far illa eller någonting går sönder. För att vi
	ska ha en sportslig chans att hålla AG någorlunda civiliserat och få förtroendet att göra om det fler gånger (detta var en stor bakomliggande faktor till varför
	AG 2018 blev inställt) så har vi en kort och enkel lista med förhållningsregler.
</p>

<ul>
	<li>
		Medhavd alkohol får förtäras på hela området, utom inne på restaurangområdet där serveringstillstånd gäller och endast det som
		går att köpa på plats får förtäras. Alkohol får inte heller tas med ut. Samma sak som på vilken pub som helst.
	</li>

	<li>
		Egna musikanläggningar är tillåtna på hela området, men ingen hög musik nära boendena mellan kl 00-06, de som vill eller behöver ska ha möjlighet att sova.
		Det går förstås utmärkt att hänga i stugan ändå, så länge volymen hålls på en okej nivå. På platser som inte är nära någons boende finns ingen begränsning.
	</li>

	<li>
		Du som är bokningsansvarig är också ytterst ansvarig för om skador skulle uppstå på boendet. Det innebär att du blir betalningsskyldig om skador
		eller skadegörelse upptäcks under eller efter AG. Ta hand om era stugor och varandra! Skulle en olycka ske, kontakta receptionen eller arrangörerna
		så hjälper vi er.
	</li>

	<li>
		Rökning är förbjuden inomhus i samtliga boenden och lokaler. Detta gäller även vaporizers/e-cigg, vattenpipor och liknande.
	</li>

	<li>
		Nattetid kommer väktare att promenera runt på området. Deras jobb är att se till att varken människor eller egendom kommer till skada. Du kan prata med
		dem om du behöver hjälp, eller ta kontakt med receptionen eller någon av arrangörerna.
	</li>

	<li>
		På Absolut Gotland gäller en nolltolerans mot våld, kränkningar och övergrepp. Skulle vi bli varse om att någon inte visar sina medmänniskor
		nödvändig respekt kommer denne inte längre att vara välkommen till AG och denne har heller ingen rätt till återbetalning av biljettpriset.
	</li>
</ul>

<p>
	Skulle något av detta vara otydligt så kolla våra <a [routerLink]="AboutRoutes.faq.toUrl()">vanliga frågor</a> eller
	<a [routerLink]="ContentRoutes.contact.toUrl()">hör av dig</a>!
</p>
