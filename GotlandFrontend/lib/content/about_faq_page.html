<h1>Vanliga frågor</h1>

<h3>När öppnar/stänger bokningen?</h3>

<p>
	I god tid inför bokningens öppnande kommer det att finnas en nedräkning här på sidan. Eftersom biljetterna brukar ta slut inom några
	minuter så finns inget sista bokningsdatum, bokningen stänger helt enkelt när det är fullt.
</p>

<h3>Måste man vara studerande eller medlem i en studentförening för att åka?</h3>

<p>
	Nej - Absolut Gotland riktar sig till högskole- och universitetsstudenter men egentligen får vem som helst åka med som fyllt 18 år.
	Naturligtvis hjälper det om du känner dig hemma och bekväm i studentvärlden!
</p>

<h3>Hur ökar jag min chans att få plats?</h3>

<p>
	Om du är flexibel med vilket boende du kan tänka dig ökar chansen att få plats. Viktigast av allt är dock att vara väl förberedd!
	Samla ihop alla uppgifter i god tid innan bokningen öppnar. Öppna nedräkningssidan och var beredd att klicka i samma ögonblick
	som den når noll. Om du tänker boka flera lag - använd flera webbläsarfönster...
</p>

<h3>Jag behöver specialkost, går det att ordna?</h3>

<p>
	Meddela vilka behov du har i samband med bokning eller <a [routerLink]="ContentRoutes.contact.toUrl()">hör av dig till oss</a> så ska vi
	göra vårt bästa för att lösa det. Du kan alltid fråga personalen om vad maten innehåller i samband med sittningarna.
</p>

<h3>Jag sitter i rullstol, finns det anpassade boenden?</h3>

<p>
	Ja! Meddela i samband med bokning så ska vi se till att du får ett tillgängligt boende. Observera dock att Kneippbyn-området är backigt
	och att Visby är en stad med många kullerstensgator, så det kan vara tufft att ta sig runt med rullstol.
</p>

<h3>Vad behöver man ta med sig?</h3>

<p>
	Inte mycket! Overall eller motsvarande studentigt plagg är förstås alltid bra, likaså hygienartiklar och ombyteskläder. Legitimation
	och någon form av betalningsmedel. Bekväma skor, märken att byta bort och din favoritkudde kanske? Komradio av den typ som finns
	att köpa på Clas Ohlson med flera butiker är populära och funkar utmärkt för att hålla koll på vännerna utan att ladda ur mobilen.
</p>

<h3>Varför ingår inte resan i paketet? Tänk om båtbiljetterna tar slut?</h3>

<p>
	Att boka färjebiljetter är tungt administrativt eftersom det finns många särskilda önskemål, samt att en del ändå väljer att ordna resan själva.
	Vi får dessutom ingen extra rabatt av Destination Gotland som det ser ut nu (fast vi jobbar på det). Risken att biljetterna skulle ta slut är
	minimal men om du stöter på problem, <a [routerLink]="ContentRoutes.contact.toUrl()">kontakta oss</a> så löser vi det.
</p>

<h3>Varför har AG blivit dyrare än 2017?</h3>

<p>
	Den absolut största delen av biljettpriset går direkt till Kneippbyn. Deras priser ligger högre nu än 2017 och det har vi tyvärr bara att rätta
	oss efter. Även priset på färjan har gått upp vilket är ett av skälen till att vi lyfte ut det. Vi rekommenderar dig som student att
	jämföra både flyg och färja eftersom det ofta förekommer specialerbjudanden.
</p>

<h3>Varför blev AG 2018 inställt?</h3>

<p>
	Efter att Kneippbyns kontaktperson slutade sommaren 2017 var det ett par saker som krävdes för att kunna komma igång igen -
	inte minst överenskommelser mellan alla inblandade. Kneippbyn hade en hel del nybyggen och renovering på gång som man inte
	skulle hunnit bli helt klara med till maj 2018. Sist men inte minst fanns en hel del oro kring de många skador på boenden som tyvärr
	uppkommit i samband med tidigare AG. Allt detta gjorde att man valde att ta paus.
</p>

<h3>Vad har Sjöslagsgruppen med AG att göra?</h3>

<p>
	Efter 2017 gick (Sj)Öslagsgruppen in som arrangör tillsammans med Rindi för att bidra med bland annat vårt bokningssystem och
	erfarenheter från Sjöslaget. Syftet är att se till att AG kan fortsätta i många år framöver och att evenemanget ska ha en stabil
	ekonomisk bas.
</p>
