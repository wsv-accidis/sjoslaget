<h1>Vanliga frågor</h1>

<h3>När öppnar/stänger bokningen?</h3>

<p>
	Vi öppnar den 18:e mars klockan 14:00 och det finns en nedräkning här på sidan. Eftersom biljetterna brukar ta slut inom några
	minuter så finns inget sista bokningsdatum, bokningen stänger helt enkelt när det är fullt.
</p>
<!--
<p>
	Bokningen öppnade och stängde den 6:a mars, eftersom alla platser sålde slut på några sekunder. Om du är intresserad av en
	plats så kan det fortfarande vara möjligt - <a [routerLink]="ContentRoutes.booking.toUrl()">läs här om alternativen</a>.
</p>
-->
<h3>När är sista datum att betala?</h3>

<p>
	Sista betalningsdatum är den <strong>31:a mars</strong> vilket innebär att pengarna bör ha kommit in till oss ett par dagar
	senare. Vid utebliven betalning kan platserna släppas till ett annat lag - men vi kontaktar er naturligtvis först.
</p>

<h3>Måste man vara studerande eller medlem i en studentförening för att åka?</h3>

<p>
	Nej - Absolut Gotland riktar sig till högskole- och universitetsstudenter men egentligen får vem som helst åka med som fyllt 18 år.
	Naturligtvis hjälper det om du känner dig hemma och bekväm i studentvärlden!
</p>

<h3>Hur ökar jag min chans att få plats?</h3>

<p>
	Om du är flexibel med vilket boende du kan tänka dig ökar chansen att få plats. Viktigast av allt är dock att vara väl förberedd!
	Samla ihop alla uppgifter i god tid innan bokningen öppnar. Öppna nedräkningssidan och var beredd att klicka i samma ögonblick
	som den når noll. Om du tänker boka flera lag - använd flera webbläsarfönster...
</p>

<h3>Om jag är sent ute, finns det ströplatser?</h3>

<p>
	Ja, det kommer alltid avbokningar så du kan chansa på att det blir en plats ledig och med största sannolikhet lyckas vi klämma
	in dig någonstans. <a [routerLink]="ContentRoutes.booking.toUrl()">Läs här om alternativen</a>.
</p>

<h3>Jag behöver specialkost, går det att ordna?</h3>

<p>
	Den mat som erbjuds till alla deltagare är fri från gluten, laktos, nötter och fläskkött. Det finns även ett veganskt alternativ.
	Vi vet av erfarenhet från tidigare att detta omfattar de flesta önskemål om specialkost men du som har ytterligare medicinska
	behov, var vänlig <a href="mailto:info@absolutgotland.se">skicka e-post</a> till oss så ska vi försöka lösa det.
</p>

<h3>Jag sitter i rullstol, finns det anpassade boenden?</h3>

<p>
	Ja! Meddela i samband med bokning så ska vi försöka se till att du får ett tillgängligt boende. Observera dock att Kneippbyn-området
	är backigt och att Visby är en stad med många kullerstensgator, så det kan vara tufft att ta sig runt med rullstol.
</p>

<h3>Vad behöver man ta med sig?</h3>

<p>
	Inte mycket! Overall eller motsvarande studentigt plagg är förstås alltid bra, likaså hygienartiklar och ombyten.
	Bor du i nivå 1, 4 eller 5 behöver du egna sängkläder och handduk (täcke och kudde finns). Legitimation och
	någon form av betalningsmedel. Bekväma skor, märken att byta bort och din favoritkudde kanske? Komradio av den typ som finns
	att köpa på Clas Ohlson med flera butiker är populära och funkar utmärkt för att hålla koll på vännerna utan att ladda ur mobilen.
</p>

<h3>
	Finns det tillgång till el på campingplatserna?
</h3>

<p>
	Ja, med en brasklapp - eluttagen finns i små skåp och är egentligen tänkta för husvagnar, så du behöver en adapter. Lyckligtvis
	är adaptrarna billiga och finns att köpa lite varstans, bland annat på Clas Ohlson i Östercentrum utanför Visby. Kontakten i skåpen
	kallas för <strong>CEE 216</strong>.
</p>

<h3>Varför ingår inte resan i paketet? Tänk om båtbiljetterna tar slut?</h3>

<p>
	Att boka färjebiljetter är tungt administrativt eftersom det finns många särskilda önskemål, samt att en del ändå väljer att ordna resan själva.
	Vi får dessutom ingen extra rabatt av Destination Gotland som det ser ut nu (fast vi jobbar på det). Risken att biljetterna skulle ta slut är
	minimal men om du stöter på problem, <a [routerLink]="ContentRoutes.contact.toUrl()">kontakta oss</a> så löser vi det.
</p>

<h3>Kommer det finnas möjlighet att åka ner redan onsdag?</h3>

<p>
	Det står dig fritt att boka resan till vilka dagar du vill, men Kneippbyns område är bara öppet under AG:s öppettider som framgår av
	programmet. Men vi kan verkligen rekommendera att spendera några dagar i härliga Visby!
</p>

<h3>Jag åkte på AG för länge sedan, varför har det blivit dyrare?</h3>

<p>
	Den absolut största delen av biljettpriset går direkt till Kneippbyn. Deras priser ligger högre nu än förr och det har
	vi tyvärr bara att rätta oss efter.
</p>

<h3>Vad har Sjöslagsgruppen med AG att göra?</h3>

<p>
	Efter 2017 gick (Sj)Öslagsgruppen in som arrangör tillsammans med Rindi för att bidra med bland annat vårt bokningssystem och
	erfarenheter från Sjöslaget. Syftet är att se till att AG kan fortsätta i många år framöver och att evenemanget ska ha en stabil
	ekonomisk bas.
</p>

<h3>Det går rykten om att medhavd alkohol inte kommer att vara tillåtet?</h3>

<p>
	Vi har också hört de ryktena men det har aldrig varit aktuellt. Reglerna för medhavd alkohol är samma som på tidigare AG, den får
	tas med och förtäras överallt där det inte är serveringsyta. Boendena och vägarna/gräsmattorna mellan boendena är inte serveringsytor.
	Serveringsytorna är huvudsakligen restaurangen/nattklubben och gräsplanen nedanför den.
</p>

<h3>Jag bor på Gotland, finns det biljetter att köpa som inte inkluderar boende?</h3>

<p>
	Ja! Det går att köpa biljetter utan boende, som vi kallar <a [routerLink]="ContentRoutes.day.toUrl()">dagbiljetter</a>. Dessa ger
	tillträde till området och inträde till sittningar och andra aktiviteter, dock ej frukost. Som medlem i
	<a href="https://www.rindi.com/">Gotlands studentkår Rindi</a> köper du dagbiljett till ett extra rabatterat pris!
</p>
